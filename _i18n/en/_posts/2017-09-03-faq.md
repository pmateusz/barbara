---
title: Często zadawane pytania
layout: post
---

Zastanawiając się nad skorzystaniem z pomocy prawnej, często zadajemy sobie wiele pytań dotyczących pracy adwokatów.

Oto odpowiedzi na najczęściej zadawane pytania:
<!--more-->

## 1. Kim jest adwokat?
Adwokat jest prawnikiem świadczącym pomoc prawną osobom fizycznym, podmiotom gospodarczym oraz innym jednostkom organizacyjnym np. wspólnotom mieszkaniowym, która polega przede wszystkim na udzielaniu porad prawnych, sporządzaniu opinii prawnych, opracowywaniu projektów pism procesowych i umów oraz występowaniu przed sądami i urzędami. Adwokat jest wpisany na listę adwokatów prowadzoną przez Okręgową Radę Adwokacką. W swojej działalności jest związany nie tylko przepisami prawa, ale i zasadami etyki adwokackiej. Zwyczajowo do adwokata zwraca się per “Panie mecenasie, Pani mecenas”. Zewnętrznym atrybutem adwokata na sali sądowej jest jego toga z zielonym żabotem. 

## 2. W jakich sprawach adwokat może reprezentować strony przed sądem?
Adwokat może reprezentować strony we wszystkich rodzajach spraw, w tym występować jako obrońca w sprawach karnych.

## 3. Czy adwokaci posiadają jakieś wytyczne co do zasad postępowania?
Tak, adwokaci posiadają [Kodeks Etyki Adwokackiej](http://adwokatura.krakow.pl/akty/kodeks-etyki-adwokackiej/). Jest to zbiór podstawowych zasad postępowania adwokata w stosunku do klientów, sądów oraz organów administracji państwowej, a także kolegów. Zasady te obejmują w szczególności regulację w zakresie tajemnicy zawodowej oraz niedopuszczania do zaistnienia sytuacji konfliktu interesów. 

## 4. W jaki sposób wygląda kontakt z adwokatem?
Bardzo ważny jest kontakt osobisty z Klientem, dlatego Klienci są zapraszani do kancelarii celem omówienia sprawy lub spotkania odbywają się w ich siedzibie (in-house), zależnie od wyboru Klienta. Jednak, dzięki współczesnej technice, istnieje możliwość kontaktu na wiele różnych sposobów, w szczególności za pomocą telefonu, sms lub poczty elektronicznej. W większości przypadków, Klienci nie muszą przekazywać dokumentów potrzebnych adwokatowi do prowadzenia sprawy w formie papierowej – wystarczające jest przesłanie ich skanów lub faksem.

## 5. Ile kosztują usługi?
Wynagrodzenie jes ustalane indywidualnie z klientem po wstępnycm omówieniu sprawy. Każda sprawa jest indywidualna, stąd nie można przyjąć jednej stawki za np. napisanie pozwu. W zależności od stopnia skomlikowania sprawy jeden pozew będzie wymagał pracy w wymiarze 3 – 4 godzin, a inny w wymiarze kilkudziesięciu. Niewątpliwie punktem wyjścia są stawki ookreślone w Rozporządzeniu Ministra Sprawiedliwości z dnia 22 października 2015 r. w sprawie opłat za czynności adwokackie, w którym ustawodawca określił minimalne stawki za prowadzenie poszczególnych spraw przed sądem. Należy zwrócić uwagę, że pierwsze spotkanie dotyczące sprawy jest bezpłatne.

## 6. Jakie formy i sposoby płatności akceptuje kancelaria?
Przede wszystkim przelew środków na rachunek bankowy, a w zakresie dopuszczalnym przepisami także płatność gotówką. Możliwe jest także rozłożenie płatności na raty zgodnie z indywidualnym ustaleniem z Klientem.

## 7. Czy adwokata obowiązuje tajemnica zawodowa?
Tak, wszystkie informacje, które przekazują Klienci są objęte nieograniczonym w czasie obowiązkiem zachowania tajemnicy. Tajemnica zawodowa zasadniczo obowiązuje także w przypadku konieczności zeznawania w sprawach karnych.

## 8. W jakich godzinach można umówić się na spotkanie?
Spotkania są zazwyczaj umawiane w godzinach pracy Kancelarii: 9.00.-18.00. od poniedziałku do piątku. Jednak na życzenie Klienta możliwe jest spotkanie także w innych terminach. Najlepiej umówić się wcześniej telefonicznie lub mailowo na konkretny termin, gdyż adwokat pracuje również poza Kanclearią np. biorąc udział w rozprawach, co oznacza, że przychodząc bez uprzedzenia można go nie zastać. 

## 9. Czy działalność Kancelarii jest ubezpieczona?
Tak, Kancelaria posiada obowiązkowe ubezpieczenie odpowiedzialności cywilnej adwokatów.

## 10. Czy opłaca mi się zatrudniać prawnika?
To trudne pytanie, ale uczciwość wymaga powiedzenia, że oczywiście nie zawsze istnieje taka konieczność. Jednak czas, który trzeba poświęcić na poszukiwania rozwiązania w swojej sprawie i pisanie pism, można spędzić w inny sposób, a sprawę zostawić profesjonaliście. Tym bardziej, że prowadząc samodzielnie własną sprawę, wzrasta ryzyko niepowodzenia. Z doświadczenia Kancelarii wynika, że do adwokata ludzie przychodzą często za późno, na etapie, gdy trudno jest bronić praw Klienta. Oczywiście, żaden adwokat nigdy nie gwarantuje pomyślnych wyników sprawy. W przypadku dochodzenia roszczeń, bądź ochrony prawnej przed cudzymi roszczeniami istnieje tyle zmiennych, że nawet w sprawach pozornie oczywistych, mogą wydarzyć się sytuacje, w których sąd nie udzieli ochrony prawnej danej stronie. Jednak skorzystanie z pomocy adwokata i rzetelna z nim współpraca gwarantuje, że zostaną dołożone wszelkie starania i środki w celu pomyślnego zakończenia sprawy. 
